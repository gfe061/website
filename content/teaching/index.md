---
title: "Undervisning"
---

Jeg underviser på programmet [Internasjonale studier med historie](https://www.inn.no/studier/studietilbud/juss-psykologi-og-samfunnsfag/bachelor-i-internasjonale-studier-med-historie) som er et lite og fantastisk tverrfaglig bachelorprogram på Handelshøgskolen i Innlandet. [Bli med!](https://www.samordnaopptak.no/info/tidsfrister/)

Per i dag er jeg emneansvarlig for to emner ved Høgskolen i Innlandet. 

[Global historie – 1945 til i dag](https://www.inn.no/content/view/full/174382/language/nor-NO): Studentene forventes å skaffe seg en oversikt over sentrale begivenheter og utviklingstrekk i verden etter 2. verdenskrig. Det legges vekt på trening i kildekritikk og på metodisk bevissthet, kombinert med mer inngående studium av følgende temaer: globalisering og økonomisk ulikhet, den globale kalde krigen, 1945-1991, hegemoni og global maktforhold og internasjonale organisasjoner og integreringsprosesser.

[Klimaendringer og klimakrise: historiske årsaker og samtidige utfordringer](https://www.inn.no/content/view/full/176637/language/nor-NO): Hvorfor oppstod global oppvarming? Er global oppvarming noe som var mulig å unngå? Hvorfor er klimaproblemene så vanskelige å løse? I hvor stor grad må samfunnet og den globale økonomien forandres for å redusere utslipp, og er det i det hele tatt mulig å løse klimakrisen? Emnets mål er å gi studenten en generell innføring i global klimaendring. Emnet er tverrfaglig orientert og baserer seg på både historiefaget og samfunnsvitenskapen.

Jeg foreleser også i emnet [Vitenskapsteori og metode](https://www.inn.no/content/view/full/174380/language/nor-NO) om kvantitative metoder i samfunnsvitenskap.

I tillegg veileder jeg bacheloroppgaver i internasjonale studier.